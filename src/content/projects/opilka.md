---
created: 2004-02-01T15:33:00
updated: 2024-04-02T16:27
title: Opiłka
description: Gra online
tags:
  - freemium
---
Nigdy nie byłem dobry w nazwy. Albo tak mi się wydaje. Przez długi czas myślałem, że to jedna z tych rzeczy, która ma ogromny wpływ na powodzenie projektu.

Opiłka to była gra online (stąd “O” w nazwie), a dotyczyła piłki nożnej. Już nie pamiętam o co chodziło dokładnie, ale nazwa mi się tak wryła w pamięć, że do teraz trochę mi wstyd 😛

Próbowałem to zrobić z kilkoma osobami i wydaje mi się, że miał to być jakiś rodzaj menedżera piłkarskiego. W tym czasie było sporo gierek, które polegały na robieniu jakichś tam rzeczy, zapraszaniu znajomych do gry, zdobywania za to punktów, które można było wydać na upgrade’y, feature’y czy na pierdoły.

Pamiętam z tego czasu jakąś grę w obrabianie ludzi na ulicy, staruszek z portmonetek, itp. Nie wiem, czemu mi się to podobało. Teraz patrzyłbym na to z obrzydzeniem. Ale wtedy było coś w tym i sporo ludzi w to grało. A że model wzrostu polegał na zapraszaniu do teamu (free to play), w zamian za jakieś benefity, bronie czy krótsze czekanie na reset, to userów przybywało wirusowo.

Swoją drogą model super, ale nigdy nie udało mi się go wykorzystać dobrze, choć próbowałem w wielu projektach później.

Pamiętam też, że zarówno Grono jak i Gmail i Facebook mieli taki model, że konto otrzymywało się na zaproszenie. W ich przypadku sprawdziło się to genialnie. Też chciałem z tego skorzystać.

Widziałem się, że model biznesowy freemium może być wirusowy. Ale obawiam się, że to przekonanie później mi przeszkadzało, bo wszystko próbowałem robić tym modelem, byle tylko nie musieć userów prosić o otwarcie portfela.

No i scope creep znowu. Za dużo ficzerów na raz chciałem. Nie nauczyłem się tego dość długo, dopiero z perspektywy czasu widzę, że to był poważny błąd w chyba każdym moim projekcie.

### Przekonania, które mnie blokowały:

- Model freemium jest prosty
- Model freemium pozwoli mi uniknąć kontaktów z klientami
- Gry są łatwe. (Kiedyś, duuużo później, znajomy w parku linowym powiedział mi, że łatwo zrobić trudny park linowy, ale trudno jest zrobić łatwy park linowy. Nie jest łatwo zrobić grywalną, wirusową grę.)