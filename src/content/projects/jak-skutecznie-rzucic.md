---
created: 2010-01-01T15:50:00
updated: 2024-04-02T15:57
title: JakSkutecznieRzucic.pl
description: Strona promująca książkę
---
Kiedyś paliłem mnóstwo papierosów. W ogóle miałem w swoim życiu kiepski okres, pełny nałogów. Czasami ci, którzy nie znali mnie z tamtego czasu, nie mogą uwierzyć jak wyglądało moje życie.

Ci, którzy mnie już wtedy znali, też nie mogą uwierzyć, że już nie mam tych wszystkich nałogów.

Została kawa i czekolada. Choć kawa z kilkumiesięcznymi przerwami.

Trochę się ze sobą nawalczyłem. 9 razy rzucałem palenie. Pierwsza przerwa była najdłuższa (kilka miesięcy, może kilkanaście), ostatnia najkrótsza (3 dni). 

Rzuciłem (i za każdym razem rzucałem) po przeczytaniu jednej książki: Prosta metoda jak skutecznie rzucić palenie, Allena Carra.

Idea książki jest prosta (jak chyba we wszystkich książka Allena Carra). Jest pewna pułapka, w którą nieświadomie wpadamy. W przypadku papierosów to to, że papieros wywołuje potrzebę sięgnięcia po kolejnego papierosa, bo spadek stężenia nikotyny w organizmie nas rozdrażnia, a kolejny papieros uśmieża to rozdrażnienie. Ale po pewnym czasie rozdrażnienie przechodzi. Reszta nałogu, to pranie mózgu, które trzeba zrozumieć, żeby nie sięgać po tego pierwszego papierosa.

Afiliacja wtedy zagościła już na dobre jako model biznesowy, więc na fali entuzjazmu z rzucenia postanowiłem, że będę promował tę książkę i pomagał się uwolnić innym ludziom. A sporo ich było wtedy (z resztą nadal jest ich o dziwo całkiem sporo).

Nie wiem, czego zabrakło. Nigdy nie umiałem w SEO, więc może o to chodziło. Strony zdaje się nawet nie postawiłem, bo wayback machine nic nie potrafi znaleźć. Ślad po domenie na mailach mam no i strzępki w pamięci.

## Jakie przekonania (prawdopodobnie) mnie wtedy zawiodły?

- SEO to kupa roboty.
- Przychody z promowania książek są niskie.

## Jak teraz bym do tego podszedł?

- Postawiłbym pewnie prostą stronę z reklamówką i jakoś pozycjonował pomału. Bez spiny, niech sobie stoi i już. Domeny nie kosztują jakoś dużo, a być może taki blog jak teraz mógłby ją wypozycjonować.
- Uczyłbym się pozycjonowania. Wielokrotnie miałem potrzebę skorzystać z takiej umiejętności, a nigdy w to na poważnie nie cisnąłem.
- Ale prawdopodobnie dobrze zrobiłem. Pomysł był i na pomyśle się skończyło. A czasami nie warto cisnąć na siłę, zwłaszcza, jeśli nie ma się zasobów ani projekt nie jest pasjonujący.