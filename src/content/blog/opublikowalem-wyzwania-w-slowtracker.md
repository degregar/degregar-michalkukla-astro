---
created: 2024-05-29T08:16
updated: 2024-06-07T19:08
title: Opublikowałem wyzwania w SlowTracker
description: Wyzwania pozwalają użytkownikom wspólnie dążyć do celu, dlatego stworzyłem kilka publicznych, które mają pomóc wypracować korzystne nawyki.
tags:
  - 1-sukces-dziennie
  - nawyki
  - slowtracker
  - wyzwania
  - marketing
---
> Jeśli chcesz być bardziej uparty, poszukaj kultury, w której upór jest w cenie, i stań się jej częścią. Jeżeli jesteś liderem i chcesz, aby ludzie w twojej organizacji byli bardziej uparci, stwórz kulturę uporu.

[[upor-angela-duckworth|Upór, Angela Duckworth]]

Odblokowałem się wreszcie! Zaprosiłem moje grupy mastermind (*writing* i SaaS) do wzięcia udziału w wyzwaniach, które utworzyłem specjalnie pod te cele w aplikacji [[slowtracker|SlowTracker]].

Utworzyłem też kilka publicznych wyzwań: 
1. [Show Your Work](https://app.slowtracker.com/challenges/08bdac31-ebe3-4928-b980-aecdb53301c9), 
2. [Aktywny Styl Życia](https://app.slowtracker.com/challenges/67501554-7047-4a31-8a7a-c5b6b33fff18)
3. [Ekologiczny Wybór](https://app.slowtracker.com/challenges/fdb7d8ca-60bb-4b51-a78a-45dc1d6787c5)
4. [Mindfulness](https://app.slowtracker.com/challenges/c8917490-6e8c-4ad1-a2b0-7257fbae1fd9)

Te wyzwania pozwalają użytkownikom wspólnie dążyć do celu ([[upor-a-kultura-organizacyjna|w kupie raźniej]]). Dodawanie publicznych sukcesów, komentowanie ich przez innych i dodawanie dowolnego emoji mają podnieść satysfakcję i stworzyć wspierającą się społeczność.

Miałem ruszyć z wyzwaniami zaraz po Majówce, jednak wciąż coś mnie odciągało. Najpierw nagromadziło mi się kilka mniejszych spraw. Potem miałem więcej pracy w [konsultingu](https://michalkukla.pl/konsultacje). Następnie zdecydowałem się jeszcze dopisać funkcję komentarzy i emoji oraz *deep links*, które po kliknięciu w link do podstrony w SlowTracker mają otworzyć aplikację mobilną.

Czuję, że brakuje mi trochę czasu na to, żeby zająć się promocją tego wszystkiego. Ale uznałem, że poświęciłem dużo czasu na zrobienie drugiego podejścia i stworzenia aplikacji społecznościowej, dlatego już po prostu zdecydowałem się pomimo pewnych błędów uruchomić to tak, jak jest. Pokonałem perfekcjonizm i opublikowałem.

Nadal czeka mnie szersza promocja tego, ale liczę na to, że już teraz będę miał jakąś informację zwrotną od tych kilku moich grup mastermind i innych osób, które zaprosiłem do testów.