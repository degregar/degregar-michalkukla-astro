---
created: 2024-03-25T09:11:00
updated: 2024-07-05T10:54
title: Show Your Work! by Austin Kleon
tags:
  - ksiazka
  - konsumpcja
aliases:
  - Show Your Work! by Austin Kleon
description: Wrażenia i notatki z ksiażki "Show Your Work!" autorstwa Austina Kleona
---

## Wrażenia

Na początek ostrzeżenie: książka pozostawia wiele do życzenia. Ma sporo dziur: brakuje wyjaśnień, przykładów, historii sukcesu i ogólnie traktuje temat trochę po macoszemu. Mogłaby (i powinna) być znacznie pogłębiona i mniej chaotyczna. Mimo to jest to najlepsza pozycja (jaką znam), która inspiruje do dzielenia się swoją pracą. (Jeśli znasz lepsze, to podeślij proszę, bo póki co widzę lukę na rynku.)

Austin Kleon najpierw przekonuje do tego, że warto dzielić się postępami, procesem, a niekoniecznie dopiero rezultatem.

> Teaching people doesn’t substract value from what you do, it actually adds to it.

Nie musisz mieć spektakularnych sukcesów na koncie. Nie musisz mieć nawet żadnych sukcesów. Autor daje wskazówki na temat tego co publikować na różnych etapach Twojego projektu. Nawet, jeśli zaczynasz, możesz podzielić się tym, co Cię zainspirowało do rozpoczęcia pracy.

Książka zawiera wiele inspirujących cytatów. Wszystkich nie dam rady przytoczyć. Musiałbym skopiować znaczną część książki. Warto je sobie zaznaczyć i wrócić do nich raz na czas.

To dobra pozycja dla każdego aspirującego twórcy internetowego i networkera. Pokazuje szerszy kontekst współzależności. Operuje na poziomie wartości i postawy, a to sprawia, że książka staje się źródłem uniwersalnych porad.

Choć niektóre fragmenty mogły być znacznie bardziej pogłębione, to nadal inspiruje. Pomaga ułożyć w głowie podejście do rozwoju, współpracy i wzajemnego szacunku.

## Luźne notatki

- _Amateur_, z francuskiego, to kochanek.
- Bycie kreatywnym nie implikuje bycia dobrym w czymś. Zrobienie czegokolwiek już pozycjonuje nas na spektrum.
- Patrz czym się ludzie dzielą, ale przede wszystkim czym się NIE dzielą. Wypełnij tę pustkę. (patrz: [[System Zettelkasten]])
- W tym, co robię, jest pierwiastek sztuki, który ludzie chcą zobaczyć.
- Nie wchodź w interakcje z ludźmi, jeśli kierujesz się oportunizmem i nie rozmawiasz z nimi o tym, co Cię kręci.
- Pasja jest tym, co chciałbym, aby przetrwało, co chcę przekazać kolejnym pokoleniom.

## Cytaty

> You can’t find your voice if you don’t use it.  
> Talk about the things you love. Your voice will follow.

> People really do want to see how the sausage gets made.

> Overnight success is a myth.

> Who you know is largely dependent on who you are and what you do

s. 78

> Make stuff you love and talk about stuff you love and you’ll attract people who love that kind of stuff. It’s that simple.

Polecona przez [Michał Parkoła](https://www.linkedin.com/in/michalparkola/)

Zobacz też:
- [[Nie pytaj, czego potrzebuje świat]]
- [[Pasja]]
- [[If you want fans, you have to be a fan first]]
- [[Nikt nie chce ujawniać wielogodzinnego procesu stawania się.]]
- [[upor-angela-duckworth|Upór, Angela Duckworth]]
