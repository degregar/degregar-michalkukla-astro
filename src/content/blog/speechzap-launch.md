---
created: 2024-08-07T08:36
updated: 2024-08-08T15:39
tags:
  - 1-sukces-dziennie
  - saas
  - marketing
  - product-hunt
  - mvp
title: Oficjalna premiera SpeechZap!
description: Dowiedz się, jak efektywnie przygotować powitalną kolejkę maili dla użytkowników i zoptymalizować start projektu na Product Hunt. Poznaj strategie, które zwiększą zaangażowanie klientów i pomogą zdobyć tytuł *Product of the day*.
ogDescription: Oficjalny start SpeechZap! Sprawdź, jak przygotować onboarding maili i zaplanować premierę na Product Hunt, aby przyciągnąć użytkowników.
newsletterDescription: Oficjalnie uruchomiłem SpeechZap! W tym wpisie dzielę się doświadczeniami z tworzenia powitalnej kolejki maili oraz przygotowań do premiery na Product Hunt. Zobacz, jak zadbać o onboarding i promocję produktu.
publishedAt: 2024-08-08T15:34
---
Wczoraj dokończyłem powitalną kolejkę maili dla użytkowników [[speechzap|SpeechZap]] i przygotowałem już podstronę w Product Hunt. I o dziwo to już dziś! 🔥

Oto kilka lekcji.

## Welcome pack

W profesjonalnych, kompletnych produktach typu SaaS, w trakcie okresu próbnego zawsze pojawia się jakiś rodzaj *onboardingu*, który pokazuje klientowi funkcje, o których mógł nie mieć pojęcia, a które mogą go ostatecznie przekonać do pozostania i przedłużenia lub wykupienia subskrypcji.

I tak samo w przypadku SpeechZap automatycznie dodaję nowych użytkowników do takiej kolejki powitalnej. Nazwałem to *welcome pack*. 

W pierwszym mailu krótko wyjaśniam:
- kim jestem,
- dlaczego mu wysyłam maila i...
- że może się spodziewać w następnych dniach kilku krótkich maili, które pokażą mu różne funkcje i korzyści.

Potem wyjaśniam po jednej opcji, zaczynając od *killerów*, kończąc na mniej istotnych funkcjach.

W przygotowaniu treści i tytułów maili świetnie sprawdził się Chat GPT. Wystarczyło powiedzieć o co mi chodzi, dać jeden mail na próbę i poprosić, aby wygenerował całą kolejkę maili razem z tytułami i emoji.

Chcesz wiedzieć jak to będzie wyglądać? Załóż bezpłatne konto na [speechzap.com](https://speechzap.com) 😇
## Przygotowanie do premiery w Product Hunt

Miałem nadzieję, że we wtorek uda mi się zrobić oficjalne uruchomienie projektu, ale spodziewałem się, że zostawienie na ostatnią chwilę przygotowania podstrony zakończy się opóźnieniem 😅

Ponadto Product Hunt sugeruje rozpocząć promocję o północy, aby jak najdłużej danego dnia można było na niego głosować. Jak rozumiem chodzi o to, aby miał największą szansę na nagrodę *Product of the day*.

Jest to jednak północ czasu pacyficznego, co oznacza przesunięcie o 9 godzin. A gdy ustawiłem na północ 7. sierpnia, to dostałem komunikat, że publikacja będzie za 1 dzień i 5 godzin, co oznaczało, że dopiero od 8. sierpnia 🤔

Już miałem pogodzić się z myślą, że mam kolejne opóźnienie i będę miał trochę więcej czasu na testy, odgrzebanie się i dopracowanie komunikatów marketingowych w moich social mediach, gdy tuż po 9 rano okazało się, że jednak [jedziemy z koksem](https://www.producthunt.com/posts/speechzap)!

Okazało się też, że podstronę na Product Hunt pracownicy przeglądają i czasem poprawiają. Tak też było w moim przypadku. Mój *tagline* zmienili z:
> Unlock your productivity on the go

na

> Easily record and transcribe your thoughts on the go

I w sumie po angielsku to nawet nieźle brzmi i tłumaczy z grubsza co apka robi. Może tak ją powinienem reklamować? 🤔

Ciekawi Cię jak poszła premiera? W następnym wpisie znajdziesz [[podsumowanie-premiery-product-hunt|podsumowanie]].