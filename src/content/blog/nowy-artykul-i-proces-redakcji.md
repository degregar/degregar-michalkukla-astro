---
created: 2024-04-10T10:00
updated: 2024-04-10T10:11
title: Nowy artykuł i proces redakcji
aliases:
  - Nowy artykuł i proces redakcji
ogTitle: Nowy artykuł i proces redakcji
ogDescription: Wyjaśniam w jaki sposób przygotowuję codzienne wpisy na bloga i ile czasu mi to zajmuje.
tags:
  - 1-sukces-dziennie
  - blog
  - proces
---
Ukończyłem redakcję artykułu [[jak-sie-chwalic|Jak się chwalić?]], który promuje ideę [[show-your-work-austin-kleon|Show Your Work]], work log oraz aplikację [[slowtracker|SlowTracker]].

Fajnie było napisać coś w lekkim tonie i jednocześnie objaśnić wartościowy koncept.

Największą trudność sprawiło mi znalezienie inspirujących przykładów, że warto stosować _work log_. Redagowałem więc dwukrotnie. Najpierw rano, a potem po poobiednim spacerze, gdy przemyślałem sobie jeszcze raz treść artykułu i przypomniałem kilka historii z mojego życia.

Wniosek: jednorazowa redakcja nie wystarczy i warto w ciągu jednego dnia zaplanować sobie dwukrotne przeczytanie artykułu z kilkugodzinnym odstępem pomiędzy.

I taki sam proces stosuję do serii [[#1-sukces-dziennie|1 sukces dziennie]]:
1. Zapisuję sukcesy w SlowTracker (1-2 minuty na wpis, 3-5 wpisów dziennie).
2. Następnego dnia rano przeglądam wszystkie wpisy i wybieram jeden. Dopisuję kilka zdań i wstępnie redaguję (5-10 minut).
3. W okolicy obiadu czytam, redaguję ponownie i publikuję (5-10 minut).

W ten sposób ani się nie spinam, że muszę szybko coś wypuścić, ani nie zajmuje mi to zbyt wiele czasu.

Dłuższe wpisy oczywiście zajmują odpowiednio więcej czasu.