---
created: 2024-08-22T08:34
updated: 2024-09-03T09:29
tags:
  - 1-sukces-dziennie
  - blog
  - pisanie
title: Nowy osobisty blog
description: Ten wpis inauguruje nowy osobisty blog, na którym dzielę się przemyśleniami na temat podróży, wychowania dzieci oraz filozofii slow life. Przeczytaj, dlaczego postanowiłem stworzyć tę przestrzeń, jak łączę pasję do przygód z rozwojem osobistym dzieci, i jakie motywacje stoją za tym projektem.
ogDescription: Nowy osobisty blog o podróżach, rodzinie i filozofii slow life. Odkryj, jak łączymy przygody z rozwojem naszych dzieci i jakie są nasze motywacje.
newsletterDescription: W tym tygodniu opowiadam o moim nowym blogu, który łączy pasję do podróży, wychowania dzieci i filozofii slow life. Zajrzyj, jeśli interesuje Cię, jak połączyć rodzinne przygody z rozwojem osobistym i budowaniem społeczności.
publishedAt: 2024-09-03T09:29
---
Kiedy pojechaliśmy na 5 miesięcy do Azji z moją jeszcze-wtedy-nie-żoną Kasią, to prowadziliśmy bloga. Głównie po to, żeby wywiązać się z obietnicy i łatwo dawać znać naszym rodzinom i znajomym co u nas. Powstała z tego wspaniała pamiątka.

No może nie aż tak wspaniała, bo zdjęcia trzymaliśmy na Picasa (zaorany projekt Google'a), więc obecnie bida straszna.

A od roku - z racji zainteresowania filozofią *slow life* i chęcią nauczenia trójki naszych dzieci przydatnych umiejętności, zamiast gromadzenia dla nich forsy - pielęgnuję w głowie myśl o pewnym projekcie, który wiąże się z podróżami i przeżywaniem przygód.

Ważne dla mnie jest, aby dzieci wiedziały jak podejść do innych osób i poprosić o pomoc, umiały rozpalić ognisko, znaleźć coś w lesie do jedzenia i przeżyć miesiąc bez pieniędzy, czy zrozumiały za co ludzie są skłonni zapłacić. Chcę, żeby poznały siebie, swoje ograniczenia, potrzeby, możliwości i marzenia.

Mirek Burnejko sugerował, aby najpierw zbudować miejsce, gdzie dzielimy się *contentem* (np. blog, czy kanał na YT), potem zbudować wokół tego społeczność, a na koniec dopiero budować dla tej społeczności produkty.

Dlatego na bazie tego *frameworka* wyjaśnię wszystkie motywacje, jakie stoją za stworzeniem nowej przestrzeni, w której dzielimy się naszymi historiami rodzinnymi.

## Motywacje

Blog to dla nas rodzinna pamiątka i chwila refleksji nad tym, co dla nas istotne. To wartość sama w sobie.

Jeśli pojawią się czytelnicy, to super. To szansa na zainspirowanie innych do poszerzania swojej strefy komfortu, zastanowienia się nad tym, co jest dla nich ważne w życiu i wyjścia z domu na poszukiwanie przygód.

Będziemy też mogli znaleźć więcej osób, które być może będą chcieli do nas dołączyć w naszej podróży. W kupie raźniej. W ten sposób tworzy się społeczność, która może się nawzajem wspierać, wymieniać wskazówkami odnośnie bezpieczeństwa, czy sposobów na zmniejszenie kosztów podróży.

I wreszcie, jeśli powiększy się grono czytelników i stworzy społeczność wokół naszej działalności, wtedy jest szansa na stworzenie produktów, które pomogą nam i naszym klientom prowadzić taki styl życia, jakiego pragniemy.

Niniejszym chciałbym zainaugurować bloga podróżniczo-paretingowo-psychologiczno-filozoficzno-nie-wiadomo-jeszcze-jakiego: [Piątka ✋ na Drogę](https://piatkanadroge.pl).

## Dla koderów

Bloga postawiłem na Astro, podobnie jak ten, którego teraz czytasz (tylko z szablonem [BookWorm](https://github.com/themefisher/bookworm-light-astro)). Do stworzenia galerii skorzystałem z [tego artykułu](https://jankraus.net/2024/04/05/how-to-build-a-simple-photo-gallery-with-astro/) i [PhotoSwipe](https://photoswipe.com/react-image-gallery/). Na GitHubie znajdziesz [repozytorium bloga](https://github.com/degregar/piatkanadroge).