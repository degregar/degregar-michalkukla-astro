---
created: 2024-05-23T08:09
updated: 2024-05-24T12:34
tags:
  - 1-sukces-dziennie
  - hotelarstwo
  - konsulting
  - marketing
title: Co warto zawrzeć w każdej rekomendacji? Case strategii Day SPA
description: Wraz z klientem opracowaliśmy model biznesowy i strategię marketingową. Dostaliśmy zielone światło. Jak do tego podszedłem?
---
Wraz z menedżerką i fizjoterapeutką z [Hotelu Jawor***](https://hotel-jawor.pl)  opracowaliśmy model biznesowy i strategię marketingową dla Jawor Day SPA. Jest to oferta skierowana głównie do społeczności lokalnej, którzy nie potrzebują noclegu, aby skorzystać z zabiegów.

Występowałem głównie w roli konsultanta z doświadczeniem w pracy w dziale marketingu hotelu. Moim zadaniem było zadawanie pytań, moderowanie dyskusji, przedstawienie dostępnych danych i spisanie notatek. Opieraliśmy się na opracowanych kilka dni wcześniej wskaźnikach, takich jak obłożenie gabinetów.

Przedstawiliśmy klientowi naszą propozycję i dostaliśmy zielone światło.

Co było ważne ważne w tym?

Odkąd w pewnej firmie technologicznej moja rekomendacja została najpierw wdrożona a później ostro skrytykowana, staram się zawsze zaproponować czas, po jakim dokonamy oceny i podejmiemy kolejne decyzje.

Na początku zmiany są trudne:
- pracownicy muszą przyzwyczaić się do robienia rzeczy w nowy sposób,
- nie wszystkie procedury są jeszcze dopracowane,
- potykamy się o podwodne kamienie (np. nie wzięliśmy pod uwagę takiej czy innej sytuacji),
- łatwo o powrót do starych nawyków,
- wychodzą sprawy i potrzeby, których nie mogliśmy przewidzieć,
- efekty też pojawiają się często po dłuższym czasie,
- sezonowość utrudnia wyciąganie właściwych wniosków i...
- każdy ma jakieś oczekiwania co do efektów.

Dlatego warto od razu ustalić z zespołem i klientem jaki będzie harmonogram wdrożenia, kiedy spotkamy się na ewaluację i jakie wskaźniki będziemy analizować.

W tym przypadku mamy ogólny plan promocji na najbliższe pół roku. Taki czas powinien być w zupełności wystarczający, aby właściwie ocenić opracowaną strategię.

Jednak najważniejsze dla mnie było to, że działałem w zgodzie z duchem [[flawless-consulting|Flawless Consulting]] i nastawiłem się na pomaganie klientowi w samodzielnym rozwiązaniu swoich problemów - zarówno teraz jak i w przyszłości. Bo to pracownicy i menedżerowie sami wpadali na większość rozwiązań, a ja starałem się tylko kierować ich uwagę na rzeczy, które powinni wziąć pod uwagę.