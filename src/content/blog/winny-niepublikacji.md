---
created: 2024-06-10T07:55
updated: 2024-06-13T10:18
title: Winny niepublikacji
aliases:
  - Winny niepublikacji
description: W ostatnim tygodniu, wraz z rosnącą listą artykułów do przeredagowania, narastało moje poczucie winy. Jak poradziłem sobie z zaległościami?
tags:
  - 1-sukces-dziennie
  - pisanie
  - kreatywnosc
  - konsulting
---
W ostatnim tygodniu, wraz z rosnącą listą artykułów do przeredagowania, narastało moje poczucie winy.

Wreszcie w piątek przeredagowałem 3 artykuły (nawet nie połowa). Zaskakujące to w sumie, że mi się chciało. Ale odpocząłem nieco po intensywnym tygodniu i miałem trochę pary. 

Gdy czytałem jeden z wpisów z serii [[1-sukces-dziennie|1 sukces dziennie]], to uznałem, że jest zbyt suchy i zadałem sobie pytanie: "so what?!" (czyt. *co ja z tego będę miał, jako czytelnik?*) 

Aby urozmaicić i dopasować do siebie moje treści, dodałem cytaty i trochę lekkiego, felietonistycznego sznytu. To mi dało satysfakcję i zmniejszyło moją obawę przed publikacją artykułu. Dorzucenie autoironicznej uwagi pozwoliło mi z jednego sukcesu zrobić nieco refleksyjny wpis, o [[istota-kapitalizmu|problemie sprzedaży i pielęgnowania szkodliwych przekonań]].

Na fali poczucia winy - a może aby się jeszcze dobić - w sobotę napisałem pierwszy draft kolejnego artykułu o [[teoria-ograniczen-w-pracy-tworczej|Teorii Ograniczeń w pracy twórczej]]. Tym razem za pomocą mojego nowego dyktafonu [[speechzap|SpeechZap]]. 

To poczwórny sukces:
1. Przetestowałem jak pracuje mi się z dyktafonem i odkryłem istotny błąd do poprawienia (rozwój produktu).
2. Przeanalizowałem mój proces publikacji treści (usprawnienie).
3. Pokazałem metodę, jaką posługuję się jako konsultant (autoreklama).
4. Napisałem obszerny artykuł, który czegoś uczy (+1 do wartości blogu).

Ostatecznie w sobotę i dzisiaj (poniedziałek) hurtem przeredagowałem wszystkie artykuły. Taki mały projekt. Oczywiście ta metoda nie będzie działać, jeśli chcę publikować codziennie. Ale postawiłem publikację na pierwszym miejscu, bo dostarczanie wartości w małych porcjach tak szybko, jak to możliwe, to jedna z zasad [[Agile]].