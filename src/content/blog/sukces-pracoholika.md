---
created: 2024-04-09T08:00
updated: 2024-04-09T15:55
title: Sukces pracoholika
aliases:
  - Sukces pracoholika
tags:
  - 1-sukces-dziennie
  - slow-life
---
Wczoraj odpuściłem. Słoneczny, ciepły dzień zachęcał do lenistwa. A do tego niedziela wyczerpała mnie fizycznie, więc pracowałem niechętnie i na zupełnym luzie. Trochę w domu, trochę w biurze, trochę w ogrodzie. Czytałem [[upor-angela-duckworth|Upór, Angeli Duckworth]], pisałem, udzielałem się na [LinkedIn](https://www.linkedin.com/in/kukla-michal/).

Udało mi się przeczytać cały jeden duży rozdział książki, wraz z notatkami. A odkąd prowadzę notatki w systemie [[System Zettelkasten|Zettelkasten / Evergreen Notes]], to konsumpcja jakiejkolwiek treści zajmuje mi kilkukrotnie więcej czasu, niż dotychczas.

Takie dni jak wczoraj, to dla mnie istota pracy na swoim i w rytmie slow life. Luksus. Nie zawsze sobie na to pozwalam, bo jak zacznę pracować nad jakimś projektem (ostatnio [[slowtracker|SlowTracker]]), to poświęcam się temu na 100%. Wtedy nie czytam, nie piszę, nie udzielam się na social media. Pracuję po kilkanaście godzin na dobę, aż zrealizuję moje zamierzenia. Pracoholizm.

I nie umiem przestać. Najczęściej kończy się przeziębieniem, które zmusza mnie do pozostania w łóżku. Dlatego wczorajsze świadome przyzwolenie na pracę na luzie i bez pośpiechu to dla mnie sukces.