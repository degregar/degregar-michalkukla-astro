---
created: 2024-05-20T08:14
updated: 2024-05-20T14:10
tags:
  - 1-sukces-dziennie
  - ksiazka
  - zettelkasten
  - pisanie
  - notowanie
title: Skończyłem czytać Upór, Angeli Duckworth
description: Dlaczego to ważna dla mnie książka i przeczytanie jej traktuję jako sukces?
---
Przeczytałem wreszcie [[upor-angela-duckworth|Upór]], Angeli Duckworth! I stworzyłem ponad 100 notatek. Żona śmiała się, że przeczytanie tego wymagało ode mnie sporo uporu.

To bardzo ważna dla mnie książka. Zawsze brakowało mi wytrwałości i pasji (jednej, zamiast wielu różnych). Teraz rozumiem, że nie musze wierzyć, że mam słomiany zapał (choć często powtarzali mi to w dzieciństwie). Mogę wyćwiczyć wytrwałość. Mogę [[Jak odkryć swoją pasję|odkryć pasję]]. A wszystko to przez dążenie do doskonałości.

Dlaczego przeczytanie tej książki uważam za sukces?

Kiedyś pochłaniałem lektury błyskawicznie. Taką pozycję skończyłbym maksymalnie w tydzień. A teraz przeczytanie tego zajęło mi 7 miesięcy.

Odkąd stosuję [[System Zettelkasten|system Zettelkasten]], to czytam kilkukrotnie wolniej. Każdą przeczytaną treść, która była dla mnie odkrywcza, zapisuję swoimi własnymi słowami lub cytuję.

Poza tym w ciągu życia przeczytałem wiele książek, z których zaczerpnąłem ważne myśli. Na tyle ważne, że chciałbym je przekazać dalej. Chcę je jednak przekazywać w rzetelny sposób, podając źródło i istotę koncepcji, metafory czy badań.

Obszerne notatki w Obsidian (systemem [[System Zettelkasten|Zettelkasten]]) stosuję dopiero od ponad roku. Dlatego teraz wynotowuję te rzeczy, które życzyłbym sobie mieć wcześniej zanotowane, choć nie są dla mnie zupełnie nowe.