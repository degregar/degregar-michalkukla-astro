---
created: 2024-05-21T07:32
updated: 2024-05-22T15:37
title: Przerobiłem notatki z książki Upór
description: Mam bata na siebie, jeśli chodzi o wracanie do części notatek. Pomaga mi w tym Astro.
tags:
  - 1-sukces-dziennie
  - upor
  - obsidian
  - astro
  - pisanie
---
Przerobiłem notatki z książki Upór i opublikowałem na [[skonczylem-czytac-upor|blogu]].

Zajęło mi to pół dnia, ale przynajmniej przejrzałem wiele myśli z książki, wróciłem do nich, przetrawiłem po swojemu i podzieliłem się ze światem tym, co samemu udało mi się dowiedzieć.

Zapisuję to jako sukces, ponieważ to długa notatka, a zazwyczaj mam spory problem z przeglądaniem długich treści. Z kolei nie chcę ich zostawiać bez redakcji, bo zazwyczaj potem mi wstyd, że tego nie zrobiłem.

Dlaczego udało mi się to zrobić?

Postanowiłem, że treści na blogu będę publikował w kolejności, w jakiej sugeruje mi to ilość linków do nich. [[upor-angela-duckworth|Upór]] pojawił się tam na pierwszej pozycji.

Skąd te liczby?

Mój *vault* w [Obsidian](https://obsidian.md/) podzieliłem na dwie części:
- opublikowane na blogu
- prywatne

Skonfigurowałem to tak, że mogę linkować pomiędzy dowolnymi notatkami. Ale tylko te treści, które są w specjalnym folderze, są publikowane i do nich są tworzone linki na blogu. Dzięki temu nie muszę się przejmować tworzeniem linków podczas publikacji.

Dodatkowym atutem, który z tego wynika, jest to, że w [Astro](https://github.com/degregar/astro-digital-garden) mogę wypisać listę linków do treści nieopublikowanych. Podsumowuję ile razy dana treść występuje i podczas publikacji wyświetlam 10 tych notatek, które są nieopublikowane i najczęściej podlinkowane.

Jeśli często wspominam dany artykuł, to znaczy, że moi czytelnicy często na niego trafią i mogą być nim zainteresowani. Dlatego warto, żeby te treści były opublikowane w pierwszej kolejności.

Teraz potrzebuję jeszcze sposobu na przeglądanie draftów długich artykułów 😅