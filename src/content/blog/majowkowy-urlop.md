---
created: 2024-05-06T08:17
updated: 2024-05-07T14:33
title: Majówkowy urlop w domu
description: Udało mi się odpocząć od pracy pomimo
tags:
  - 1-sukces-dziennie
  - urlop
---
Udało mi się spędzić cały tydzień w domu i nie pracować. No, może nie do końca w domu. Najpierw wyjechałem na rewelacyjny koncert Snarky Puppy do Wrocławia, potem odwiedziły mnie znajome z Warszawy, następnie wyjechałem na komunię do Tarnowa, a na koniec odwiedziła mnie rodzina ze Śląska.

Zapisuję to jednak jako sukces. Zaplanowałem, że w tym czasie zrobię sobie trochę wolnego, bo nie miałem urlopu od września zeszłego roku. Bałem się, że moje myśli będą krążyć wokół pracy i nie odpocznę. Zazwyczaj, gdy jestem w domu, to nie potrafię się powstrzymać. Dzieci bawią się w pokoju obok, a ja biorę z automatu laptopa i pogrążam się w rutynie.

Jednak tym razem było inaczej. Myślę, że oprócz dwóch krótkich wyjazdów, pomogła mi dobra pogoda. Ciepłe, słoneczne dni dodawały energii i zachęcały do wychodzenia do ogrodu i na spacery. Poza tym *Wolni Ciutludzie* Pratchetta zapewnili mi świetną odskocznię od rzeczywistości.

Ponoć dopiero po 10 dniach wolnego człowiek zaczyna odpoczywać. I czuję, że przydałoby mi się jeszcze kilka dni. Choć przez ilość wrażeń ten tydzień mocno się rozciągnął i już w piątek zacząłem cieplej myśleć o [[slowtracker|SlowTracker]].