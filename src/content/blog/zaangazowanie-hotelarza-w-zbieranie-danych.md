---
created: 2024-05-15T08:03
updated: 2024-05-15T08:13
tags:
  - 1-sukces-dziennie
  - konsulting
  - hotelarstwo
---
Przeczytałem trochę książki Flawless Consulting i zauważyłem, że klient w ogóle nie jarał się raportem o popycie, który znalazłem dzień wcześniej.

Prawdopodobnie może to mieć związek z tym, że nie zrobiłem poprawnego kontraktowania na początku i nie zaangażowałem go w proces zbierania danych. Czułem, że był oporny wobec idei, żeby przyjrzeć się lejkowi sprzedażowemu, w którym tylko 10% przechodzi z pierwszego do drugiego etapu (na 4 możliwe).

Lekcja jest taka, że powinienem był go zapytać jakie dane powinienem sprawdzić, jak sobie wyobraża proces sprawdzania co właściwie jest do poprawienia.

A dlaczego ja się tak jarałem tym raportem? Gdy tworzyłem dział marketingowy w hotelu to zawsze brakowało mi informacji o tym kto i po co przychodzi na stronę internetową. Teraz dostałem informację na jakie terminy klient wyszukuje pobyt, dla ilu osób dorosłych i dzieci i - co najważniejsze - czy dostał informację, że nie ma wolnych terminów.

Dzięki temu mogę sprawdzić, czy nie przepalamy pieniędzy. Jeśli okazałoby się, że reklamujemy termin, którego i tak nie da się zarezerwować, to znaczy, że być może warto zmniejszyć budżet albo dopracować kampanie reklamowe.

Z drugiej strony może to być też sygnał, że być może system rezerwacyjny ma ograniczenia i nie pokazuje terminów, które recepcja hotelowa przez telefon jednak znajdzie.