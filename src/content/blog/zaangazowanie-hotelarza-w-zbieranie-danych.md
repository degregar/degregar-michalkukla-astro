---
created: 2024-05-15T08:03
updated: 2024-05-15T16:11
tags:
  - 1-sukces-dziennie
  - konsulting
  - hotelarstwo
title: Nie zaangażowałem hotelarza w zbieranie danych
description: Książka Flawless Consulting uświadomiła mi kolejny błąd, jaki popełniłem w projekcie konsultingowym.
---
Przeczytałem kolejny fragment książki [[flawless-consulting|Flawless Consulting]]. Dzięki temu zauważyłem podczas rozmowy z klientem, że w ogóle nie jarał się raportem o popycie, który znalazłem dzień wcześniej.

Prawdopodobnie może to mieć związek z tym, że nie zrobiłem poprawnego kontraktowania na początku i nie zaangażowałem go w proces zbierania danych. Czułem, że był oporny wobec idei, żeby przyjrzeć się lejkowi sprzedażowemu, w którym tylko 10% przechodzi z pierwszego etaoy do drugiego (na 4 możliwe).

Lekcja jest taka, że powinienem był go zapytać jakie dane powinienem sprawdzić i jak sobie wyobraża proces analizy sytuacji.

A dlaczego ja się tak jarałem tym raportem?

Gdy tworzyłem kilka lat temu dział marketingowy w hotelu to zawsze brakowało mi informacji o tym kto i po co przychodzi na stronę internetową. Teraz dostałem informację na jakie terminy klient wyszukuje pobyt, dla ilu osób dorosłych i dzieci i - co najważniejsze - czy dostał informację, że nie ma wolnych terminów.

Dzięki temu mogę sprawdzić, czy nie przepalamy pieniędzy. Jeśli okazałoby się, że reklamujemy termin, którego i tak nie da się zarezerwować, to znaczy, że być może warto zmniejszyć budżet albo dopracować kampanie.

Z drugiej strony może to być też sygnał, że być może system rezerwacyjny ma ograniczenia i nie pokazuje terminów, które recepcja hotelowa przez telefon jednak znajdzie.

Następnym razem upewnię się, że klient widzi sens w takiej analizie.