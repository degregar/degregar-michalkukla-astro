---
created: 2023-05-23T19:03:00
updated: 2024-04-02T19:05
tags:
  - testowanie-pomysłów-biznesowych
title: Testowanie pomysłów biznesowych – co to i na co to komu?
---
## Czym jest testowanie pomysłów biznesowych?

Testowanie pomysłów to sprawdzanie, czy pomysł wypali. Celem jest ograniczenie ryzyka. Polega na poddawaniu swojej wizji krótki, tanim eksperymentom.

Eksperymenty dostarczają cennych informacji, które pozwalają wprowadzić modyfikacje na wczesnych etapach, kiedy są jeszcze tanie do wdrożenia.

Modyfikacje pomysłu pozwalają stworzyć dobry produkt, które spełnia oczekiwania i rozwiązuje problemy klientów w sposób najbardziej optymalny.

Optymalny sposób stworzenia produktu to taki, który najmniejszym kosztem dostarczy dużą wartość.

## Dlaczego potrzebujemy testować pomysły biznesowe?

Jako ludzie mamy tendencję do popełniania masy błędów poznawczych. To takie wbudowane w nas usterki, które powodują, że ewolucyjnie byliśmy w stanie przetrwać, ale nie zawsze nam pomagają.

Kahneman w książce _[[pulapki-umyslu|Pułapki Umysłu]]_ często odwołuje się do zasady: 
> Istnieje tylko to, co widzisz.
 
Nasza intuicyjna, emocjonalna i nieracjonalna część umysłu (system 1), na podstawie kilku niepełnych, ale spójnych informacji, potrafi stworzyć przekonujący obraz.

Jako przedsiębiorca wielokrotnie miałem pomysły i wizje wspaniałego biznesu, imperium niemal, ekosystemu złożonego z komplementarnych produktów i usług, które jako całość dostarczają ogromną wartość dla klientów, pracowników, inwestorów i innych interesariuszy.

Te moje wizje były dobrze opowiedzianymi sobie historiami, które w moim idealnym świecie miały głęboki sens. Jednak w rzeczywistym świecie często okazywały się halucynacjami.

## Jakie są ryzyka, które warto przetestować?

Książka _Testowanie pomysłów biznesowych_ wyróżnia 3 kategorie ryzyka:

**Atrakcyjność**

Atrakcyjność pomysłu biznesowego oznacza, że pomysł ma potencjał przyciągnąć klientów i że ludzie są zainteresowani tym, co oferujesz.

**Wykonalność**

Wykonalność odnosi się do tego, czy pomysł jest realny do zrealizowania. Czy masz zasoby (takie jak pieniądze, czas i umiejętności) lub partnerów i czy jesteś w stanie realizować działania, które są potrzebne, aby zrealizować ten pomysł?

**Opłacalność**

Opłacalność pomysłu biznesowego oznacza, że pomysł może przynieść zysk. Zysk to różnica między przychodami a kosztami.

## W.R.U.M. – uproszczony cykl testowania pomysłów biznesowych

**Wartość**  
Zaczynamy od pomysłu biznesowego, czyli naszej propozycji WARTOŚCI dla konkretnej grupy docelowej.

**Ryzyko**  
Identyfikujemy ryzyka z trzech kategorii: **wykonalność**, **atrakcyjność** i **opłacalność**. Dla sprawdzenia tych ryzyk projektujemy eksperymenty.

**Udowodnienie**  
Teraz przychodzi czas na przeprowadzenie eksperymentu i udowodnienie (lub obalenie) Twojego pomysłu lub jego aspektów. Czy klientom się podoba? Czy jesteśmy w stanie dostarczyć wartość? Czy zepnie nam się finansowo?

**Modyfikacja**  
Modyfikacja to zmiana naszego pomysłu lub produktu, aby lepiej pasował do tego, czego chcą klienci, lub aby był lepszy. Na przykład, może okazać się, że nasz produkt jest za drogi, więc możemy zmienić niektóre materiały na tańsze, aby obniżyć koszt. Albo może klienci chcą inny kolor, więc zmieniamy kolor.

Modyfikacje mają na celu zwiększenie atrakcyjności (wartości), wykonalności i opłacalności biznesu.

Po modyfikacjach przychodzi czas na kolejną iterację, identyfikację nowych ryzyk, zaprojektowanie nowych eksperymentów i rozwijanie pomysłu.

## Podsumowanie

Nasz pomysł na biznes to często tylko halucynacja, dobrze opowiedziana historia, która w naszej głowie brzmi jak strzał w dziesiątkę. To pułapka umysłu.

Testowanie pomysłów pomaga nie tylko sprawdzić, czy pomysł wypali, ale też ograniczyć ryzyka i zwiększyć atrakcyjność, wykonalność i opłacalność pomysłu.

Z powodu pułapek umysłu często nie testujemy pomysłów biznesowych i prowadzi to do [[do-czego-prowadzi-nietestowanie-pomyslow-biznesowych|przykrych konsekwencji]].